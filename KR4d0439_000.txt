# -*- mode: mandoku-view; -*-
#+TITLE: 屏巖小稿
#+DATE: 2015-08-25 00:09:13.713064
#+PROPERTY: ID KR4d0439
#+PROPERTY: BASEEDITION WYG    
#+PROPERTY: JUAN 提要
<pb:KR4d0439_WYG_000-1a>¶
欽定四庫全書　　　　　集部五¶
　屏巖小稿　　　　　　　别集類四(元/)¶
　　提要¶
　　　　(臣/)等謹案屏巖小稿一巻元張觀光撰觀光¶
　　　　字直夫東陽人其始末未詳集中有和仇山¶
　　　　村九日吟巻詩而晚春即事詩中有杜鵑亡¶
　　　　國恨歸鶴故鄉情葢宋末元初人又有甲子¶
　　　　嵗旦詩考景定五年為甲子元泰定元年亦¶
<pb:KR4d0439_WYG_000-1b>¶
　　　　為甲子詩中有嵗換上元新甲子句以厯家¶
　　　　三元之次推之上元甲子當屬泰定觀其除¶
　　　　夕即事詩中稱明朝年八十則得夀頗長其¶
　　　　時猶相及也詩多窮途之感葢不遇之士惟¶
　　　　贈談命姚月壺詩有試把五行推測看廣文¶
　　　　官冷幾時春句其殆曽為學官者歟全集皆¶
　　　　格意清淺頗窘于邊幅然吐屬婉秀無鉤章¶
　　　　棘句之態越中詩社以枕易為題李應祈次¶
<pb:KR4d0439_WYG_000-2a>¶
　　　　其甲乙以觀光為第一其詩今見集中併載¶
　　　　應祈批稱其若紛紛盆盎中得古罍洗又有¶
　　　　梅魂七言律詩一首注曰武林試中秋色五¶
　　　　言律詩一首註曰山陰詩社中選葢在當日¶
　　　　亦以吟咏擅名矣乾隆四十六年正月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶
